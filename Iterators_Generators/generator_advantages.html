<html>
<head>
<meta http-equiv="Content-Type" content="text/html; charset=windows-1250" />
<title>Generátorok előnyei</title>
<style>
  body { text-align:justify; margin: 15px 25px 30px 15px; background-color: #F5F5DC; font-family: Arial; font-size: 14; }
  p { margin: 8px 0; }
  pre { color: blue; margin: 8px 8px 8px 20px; }
  .result { color: olivedrab;  margin-top: -10px;  margin-bottom: -10px; }
  .pale { color: gray; }
  .contents { margin-left:30%; color:red; font-size: 120%; }
  .data { color:green; }
  .emph_1 { color: red; font-weight: bold; }
  .deleted { text-decoration: line-through; color: blue; }
  .question  { font-family:Cooper Black; color:indigo; }
  .sol_button { color:indigo; font-size: 110%; }
  .solution { display:none; border: 1px groove black; border-radius: 5px; margin: 10px 20px 5px 20px; padding: 5px; background-color: palegoldenrod; }
</style>
</head>
<body>
<div style='font-size: 90%; color: blueviolet'>
<span style='float:right;font-style:italic;'>Nemes Mihály &bull; Mihaly.Nemes@t-systems.com</span>
<p style="text-align:center;">&mdash; Utolsó módosítás: 2020.09.03 &mdash;</p>
</div>
<h1>Generátorok előnyei</h1>
<ul class='contents'>
<li><a style='color: red' href='#simplicity'>Egyszerűség</a></li>
<li><a style='color: red' href='#combinations'>Kombinálhatóság, újrafelhasználhatóság</a></li>
<li><a style='color: red' href='#shrink_dimensions'>Többdimenziós struktúrák bejárása</a></li>
<li><a style='color: red' href='#testability'>Tesztelhetőség</a></li>
<li><a style='color: red' href='#infinite_lists'>Ismeretlen hosszúságú (végtelen) sorozatok kezelése</a></li>
<li><a style='color: red' href='#memory_saving'>Memória-takarékosság</a></li>
<li><a style='color: red' href='#time_saving'>Idő-takarékosság</a>
<ul>
<li><a style='color: red' href='#speed_problems'>...de néha lassítás</a></li>
</ul>
</li>
<li><a style='color: red' href='#literature'>Irodalom</a></li>
</ul>
<h2 id='simplicity'>Egyszerűség</h2>
<p>
Nagyon sok olyan feladat (vagy részfeladat) van, amikor elemek sorozatát nem kell eltárolnunk, hanem csak végig kell olvasnunk és sorban minden elemmel
valamilyen műveletet kell végeznünk. Az első, szándékosan nagyon egyszerű példa legyen az, hogy egy adott tartományban lévő számok négyzetének összegét kell
előállítanunk. Első megoldásunk az, hogy írunk egy függvényt, ami előállítja a számok négyzetének listáját, majd a lista elemeit összeadjuk.

<pre>
def squares(lowerLimit, upperLimit):
    result = []
    for i in range(lowerLimit, upperLimit):
        result.append(i * i)

    return result

r = sum(squares(-1, 4))
print(r)
<div class='result'>
# 15
</div>
</pre>

Könnyen rájöhetünk arra, hogy a listára nincs szükség, csak a négyzetszámok sorozatára:
<pre>
def squares_gen(lowerLimit, upperLimit):
    for i in range(lowerLimit, upperLimit):
        yield (i * i)

r = sum(squares_gen(-1, 4))
print(r)
<div class='result'>
# 15
</div>
</pre>
A függvény jelentősen lerövidült és a felépítéséből sokkal könnyebben kiolvasható, hogy mi a célja, nincsenek benne a figyelmet elvonó segédműveletek.
Tisztább, pontosabb absztrakciókra leszünk képesek, ha az eszközeink jobban kifejezik a szándékot, kevesebb segédművelet ballasztját kell magunkkal cipelnünk.
</p>
<p>
Az ilyen jellegű átalakítások akkor is lehetségesek, amikor a feldolgozás első lépései valamilyen szűrést és/vagy transzformációt valósítanak meg; pl.

<ul>
<li>végigolvasunk egy fájlt</li>
<li>bizonyos sorokat kiszűrünk és</li>
<li>a megtartott sorok egyes részeit is kiszűrjük.</li>
</ul>

Mindkét szűrést célszerű lehet generátorban elhelyezni, mivel az eredeti elemekhez soha nem akarunk visszatérni, azokat elegendő egyszer kézbevennünk.
</p>
<p>
Ha az elemsorozat rendezett, akkor a csoportosításához is elegendő egyszer végigolvasni őket, itt is alkalmazható generátor:

<pre>

AAA 10
AAA 20           AAA 30
BBB 100    ==>   BBB 300
BBB 200          ...
...
</pre>
A program megtervezésekor tehát mindig érdemes minden lépésnél feltenni a kérdést: A végrehajtáshoz egyszer vagy többször kell elővenni az elemeket?
</p>
<p>
EGY MEGJEGYZÉS A LIST COMPREHENSION-RŐL: Ha a fenti négyzetszámos feladatot list comprehension, illetve generátor kifejezés segítségével oldjuk meg:

<pre>
r = sum( <span class='emph_1'>[</span> i * i for i in range(-1,4) <span class='emph_1'>]</span> )
r = sum( i * i for i in range(-1,4) )
</pre>
akkor eltűnik a bonyolultságbeli különbség, de a második megoldás mégis szebb: jobban kifejezi az algoritmus lényegét, azt, hogy az elemeket csak egyszer
kell végigolvasni. A list comprehension ebben az esetben olyan listát hoz létre, amit soha többé nem fogunk felhasználni, ami abból is látszik, hogy nevet
sem kapott.
</p>
<h2 id='combinations'>Kombinálhatóság, újrafelhasználhatóság</h2>
<p>
Rengeteg olyan feladat van, ahol az egyes lépések eredményét egy következő programésznek adjuk át, majd ennek az eredményét megint egy következőnek &ndash;
minden, a fentebb említett sémának megfelelő feladat ilyen:
<pre>
beolvasás --> 1. szűrés --> 2. szűrés... --> n. szűrés --> csoportosítás és/vagy aggregáció
</pre>
Az aggregáció lehet pl. összegképzés vagy átlagképzés.
</p>
<p>
Az ilyen feladatok mindig egymásba ágyazott ciklusokkal oldhatók meg.

<pre>
for e_1 in input_series:
    for e_2 in e_1:
            for e_3 in e_2:
                ...
                    do_something(e_n)
</pre>

Például vesszük a pozitív számokat a bemeneti sorozatban és azokkal csinálunk valamit:

<pre>
numbers = [10, -5, 20, -6, 30, -200]

for num in numbers:
    if num >= 0:
        do_something(num)
</pre>
Akár a szűrést akarjuk megváltoztatni, pl. úgy, hogy most a negatív számokra van szükségünk, akár a végén elvégzendő műveletet, mindenképpen a teljes
egymásbaágyazott ciklust újra kell írnunk:

<pre>
for num in numbers:                      for num in numbers:
    if num <span class='emph_1'><</span> 0:                              if num >= 0:
        do_something(num)                        <span class='emph_1'>do_something_else</span>(num)
</pre>

Ha az egyes lépéseket újrafelhasználhatóvá akarjuk tenni, akkor kénytelenek vagyunk minden lépésben a teljes sorozatot előállítani és ezt átadni a következő
műveletet végző függvénynek.

<pre>
def positives(number_series):
    output = []
    for n in number_series:
        if n > 0:
            output.append(n)

numbers = [10, -5, 20, -6, 30, -200]

for num in positives(numbers):
    do_something(num)
</pre>
Így szétválasztottuk ugyan a műveleteket, de minden ponton a teljes adatsorozatot létre kell hoznunk.
<p>
A probléma megszűnik, ha generátorokat alkalmazunk.

<pre>
def g_positives(number_series):
    for n in number_series:
        if n > 0:
            <span class='emph_1'>yield n</span>

numbers = [10, -5, 20, -6, 30, -200]

for num in g_positives(numbers):
    do_something(num)
</pre>
Az egyes műveleteket így ki tudjuk tenni függvényekbe és mégis minden lépésben csak egy-egy elemmel kell foglalkoznunk, ráadásul a program olvashatósága is nő
(feltéve, hogy már összebarátkoztunk a generátorokkal).
</p>
<p>
Ezt persze csak konkrét, nagyobb példákon lehet igazán jól megérteni &ndash; ld. a "Generátorok kaszkádba kötése" című fejezetet.
</p>
<h2 id='shrink_dimensions'>Többdimenziós struktúrák bejárása</h2>
<p>
Amikor egy mátrix-szerű struktúrát, pl. egy Excel táblázatot kell bejárnunk, ezt úgy tudjuk megtenni, hogy végigjárjuk a sorokat és minden sorban az oszlopokat.
Ha bizonyos érték megtalálásakor abba akarjuk hagyni a keresést, akkor ezt csak viszonylag bonyolultan tudjuk megtenni, mert a break utasítás segítségével
csak a legbelső ciklusból tudunk kiugrani. Persze egy állapotváltozó segítségével megoldható a dolog:

<pre>
ready = False
for row in range(height):
    if ready:
        break
    for col in range(width):
        value = matrix.get_value(row, col)
        do_something(value)

        if this_is_my_value(value):
            ready = True
            break
</pre>
de ez elbonyolítja a programot; nehezebben megérthetővé válik. Sokkal elegánsabb, ha készítünk egy kétdimenziós iterátort, amely egyenként szolgáltatja a
koordináta-párokat:

<pre>
def g_range_2(height, width):
    for y in range(height):
        for x in range(width):
            yield (x, y)

for row, col in g_range_2(height, width):
    value = matrix.get_value(row, col)
    do_something(value)

    if this_is_my_value(value):
        break
</pre>
Ez a felépítés bár szokatlan, jobban, tömörebben kifejezi azt a szándékot, hogy be akarjuk járni a mátrix elemeit. Előfordulhat persze (ritkán), hogy az
elemenkénti függvényhívás időszükséglete zavaróvá válik, ilyenkor vissza kell térnünk a szokásos megoldáshoz.
</p>
<h2 id='testability'>Tesztelhetőség</h2>
<p>
Ez tulajdonképpen nem a generátorok, hanem általában az iterátorok tulajdonsága, de azért érdemes itt megemlíteni. Ha egy függvény bemeneti paramétere
egy iterálható sorozat, akkor a függvényt tetszőleges iterátorral tesztelni tudjuk. Adott például egy függvényünk, melynek az a feladata, hogy egy megnyitott
fájlból beolvassa a sorokat és valamilyen szűrést hajtsoon végre rajtuk. A teszteléshez  nem kell fájlt megnyitnunk, egy listát is alkalmazhatunk
bemenetként:

<pre>
def filter_lines(f):
    for line in f:
        ...

lines = ['line 1', 'line2']
filter_lines(lines)
</pre>
</p>
<h2 id='infinite_lists'>Ismeretlen hosszúságú (végtelen) sorozatok kezelése</h2>
<p>
Előfordul, hogy számok vagy sztringek sorozatát állítjuk elő mindaddig, míg egy adott tulajdonságú elemet el nem érünk. A lényeg: nem tudjuk, hányadik lesz ez
a bizonyos elem. "Hagyományos" módon ezt úgy tudjuk megoldani, hogy megtippeljük, legfeljebb hány elemet kell vizsgálnunk, ennyit elő is állítunk egy listában,
ha valóban benne van a listában a keresett, akkor befejezhetjük, ha nem, akkor nagyobb számmal, hosszabb listával próbálkozunk.
</p>
<p>
A másik, szintén nem szép megoldás: a sorozat előállítását végző ciklusba beépítjük a feltételvizsgálatot. Ha egy másik feltételt akarunk használni, másik
ciklust kell írnunk.
</p>
<p>
Generátorral sokkal egyszerűbb a dolog. A generátor elő tudja állítani a végtelen sorozatot, aztán egy ciklusban mindaddig kérjük tőle az elemeket, míg a
keresettet el nem értük.
</p>
<h2 id='memory_saving'>Memória-takarékosság</h2>
<p>
Amikor nagyon sok elemet tartalmazó sorozatot vizsgálunk, nyilvánvalóan sokkal kevesebb memóriára van szükség, ha mindig csak az aktuális elemet vesszük elő
és nem egyszerre az összeset tároljuk el pl. egy listában. Ha mondjuk egy 2 GB-os fájlban soronként egy szám található más információk kíséretében és nekünk
ezeket a számokat kell összegeznünk, akkor nem az a legjobb megoldás, hogy beolvassuk memóriába a teljes fájlt, majd minden sorból kiszedjük a számot és utána
összegzünk.
<p>
Szemléltetésként meg is mérhetjük a memóriafelhasználást egy egyszerű példában.

<pre>
import os
import psutil

process = psutil.Process(os.getpid())
x1 = process.memory_info().rss
<span style='color:red;'>m = max([x for x in range(100_000)])  # list comprehension</span>
x2 = process.memory_info().rss
print('m:',m,'memory diff:',x2 - x1)
<div class='result'>
# m: 9999 memory diff: 1015808
</div>
</pre>
Végigolvastunk 100.000 számot úgy, hogy ezeket elhelyeztük egy listában és megkerestük a legnagyobbat; kb. 1 MB-ra volt szükségünk ehhez. Ha viszont generátort
használunk a számok végigolvasására, persze egészen más lesz a helyzet:

<pre class='pale'>
import os
import psutil

process = psutil.Process(os.getpid())
x1 = process.memory_info().rss
<span style='color: red;'>m = max(x for x in range(100_000))  # generator expression</span>
x2 = process.memory_info().rss
print('m:',m,'memory diff:',x2 - x1)
<div class='result'>
# m: 9999 memory diff: <span style='color: blue;'>0</span>
</div>
</pre>
Minden lépésben csak egyetlen számot kellett eltárolnunk &ndash; a memória-különbség olyan kicsi, hogy memory_info nem is mutatja ki.
</p>
<h2 id='time_saving'>Idő-takarékosság</h2>
<p>
Egyes esetekben fel lehet gyorsítani műveleteket generátorok alkalmazásával. Amikor a sorozat elemeit lassú művelettel állíjuk elő és
adjuk tovább egy következő fokozatnak, kétféleképp járhatunk el:

<ul>
<li>az összes bemenő adatot összevárjuk, mielőtt a második műveletnek nekifogunk, vagy</li>
<li>amint egy elemet megkaptunk, azonnal továbbadjuk.</li>
</ul>

Képzeljük el például, hogy lassú hálózati kapcsolaton keresztül olvasunk be adatcsomagokat, amelyeket aztán
megjelenítünk valamilyen felületen keresztül &ndash; ha az első csmag beérkezésekor azonnal továbbküldjük azt, akkor a felhasználó hamarabb fog látni valamit,
kisebb lesz a látencia. Ezért mondják, hogy a generátor a szegény ember szál-kezelése, mert műveletek időbeli átlapolására is szolgálhat.
</p>
<p>
<u>Szemléltető példa</u>
<p>
Egy f_second nevű függvény a második fokozata a feldolgozásnak; az f_first_return nevű az első fokozatnak az "összevárós" változata, f_first_yield pedig
a "rögtön továbbadós" változat. A lassú műveletet sleep(3) segítségével szimuláljuk. Nézzük először az összevárós módszert:
</p>
<pre>
import time

def f_first_return(n):
    res = []
    for i in range(n):
        time.sleep(3)    # some slow operation
        res.append(i)    # gather all data before

    return res           # we pass it on

def f_first_yield(n):
    for i in range(n):
        time.sleep(3)    # some slow operation
        yield i          # pass data immediately on

def f_second(n):
    for r in f_first_return(n):
        print('Second: Received from first:',r)
        time.sleep(1)
        print(f'Second: ready at {time.perf_counter() - t_start:0.3} seconds')

t_start = time.perf_counter()
f_second(3)
<div class='result'>
# Second: Received from first: 0
# Second: ready at <span style='color: red;'>10.0</span> seconds
# Second: Received from first: 1
# Second: ready at 11.0 seconds
# Second: Received from first: 2
# Second: ready at 12.0 seconds
</div>
</pre>
10 másodpercig semmi nem történik, ekkor jelenik meg az első eredmény a kimeneten.
</p>
<p>
Ha a másik módszert választjuk:

<pre class='pale'>
def f_second(n):
    for r in <span style='color: blue;'>f_first_yield</span>(n):
        print('Second: Received from first:',r)
        time.sleep(1)
        print(f'Second: ready at {time.perf_counter() - t_start:0.3} seconds')

t_start = time.perf_counter()
f_second(3)
<div class='result'>
# Second: Received from first: 0
# Second: ready at <span style='color: red;'>4.0</span> seconds
# Second: Received from first: 1
# Second: ready at 8.0 seconds
# Second: Received from first: 2
# Second: ready at 12.0 seconds
</div>
</pre>
Ezúttal már 4 másodperc után elkezdi kiadni a második fokozat az eredményt.
</p>
<h3 id='speed_problems' style='color:green;'>...de néha lassítás</h3>
<p>
Egyes, nagyon ritka esetekben a generátoros megoldás lassúbb lehet. Ez persze csak akkor érdekes, ha a sebesség-különbség valami kritikus helyen, egy
sokszor végrehajtott ciklus belsejében lép fel. A generátor minden egyes újraindítása egy függvényhívásnak felel meg, ami nyilván időt igényel &ndash; ez persze
csak akkor válik érzékelhetővé, amikor a függvényen belül nagyon kevés, rövid művelet történik. Nézzünk meg egy példát:

<pre>
import cProfile

print('*** GENERATOR COMPREHENSION')
cProfile.run('sum(i * 2 for i in range(10_000))')

print('*** LIST COMPREHENSION')
cProfile.run('sum(<span class='emph_1'>[</span>i * 2 for i in range(10_000)<span class='emph_1'>]</span>)')
<div class='result'>
*** GENERATOR COMPREHENSION
         <span class='emph_1'>10005</span> function calls in <span class='emph_1'>0.003</span> seconds

   Ordered by: standard name

   ncalls  tottime  percall  cumtime  percall filename:lineno(function)
    10001    0.002    0.000    0.002    0.000 <string>:1(<genexpr>)
        1    0.000    0.000    0.003    0.003 <string>:1(<module>)
        1    0.000    0.000    0.003    0.003 {built-in method builtins.exec}
        1    0.001    0.001    0.003    0.003 {built-in method builtins.sum}
        1    0.000    0.000    0.000    0.000 {method 'disable' of '_lsprof.Profiler' objects}

*** LIST COMPREHENSION
         <span class='emph_1'>5</span> function calls in <span class='emph_1'>0.001</span> seconds

   Ordered by: standard name

   ncalls  tottime  percall  cumtime  percall filename:lineno(function)
        1    0.001    0.001    0.001    0.001 <string>:1(<listcomp>)
        1    0.000    0.000    0.001    0.001 <string>:1(<module>)
        1    0.000    0.000    0.001    0.001 {built-in method builtins.exec}
        1    0.000    0.000    0.000    0.000 {built-in method builtins.sum}
        1    0.000    0.000    0.000    0.000 {method 'disable' of '_lsprof.Profiler' objects}
</div>
</pre>
Ha ezt a műveletet sokszor végrehajtjuk, akkor érzehetővé válhat a sebesség-különbség, ilyenkor esetleg érdemes lecserélni a generátorkifejezést
list compprehension-re (amennyiben van elegendő memória).
</p>
<p>
Érdemes megnézni, hogyan változik a végrehajtási idők aránya, ha 10.000-ről 100.000-re növeljük a ciklus hosszát:

<pre>
<div class='result'>
*** GENERATOR COMPREHENSION
         100005 function calls in <span class='emph_1'>0.031</span> seconds
...
*** LIST COMPREHENSION
         5 function calls in <span class='emph_1'>0.018</span> seconds
</div>
</pre>
1.000.000-nál:
<pre>
<div class='result'>
*** GENERATOR COMPREHENSION
         100005 function calls in <span class='emph_1'>0.332</span> seconds
...
*** LIST COMPREHENSION
         5 function calls in <span class='emph_1'>0.217</span> seconds
</div>
</pre>
Valószínűleg azért csökken az idők aránya, mert a memória lefoglalása és felszabadítása is időt vesz igénybe. Érdemes megnézni, mi történik, ha a ciklusban
nem i&nbsp;*&nbsp;2 a művelet, hanem i&nbsp;**&nbsp;2:

<pre>
<div class='result'>
            GENERATOR   LIST
   10.000     0.006     0.005
  100.000     0.063     0.054
1.000.000     0.656     0.548
</div>
</pre>
A végrehajtási idők aránya lecsökkent &ndash; amiből az a tanulság, hogy ez a sebesség-különbség csak ritkán játszik szerepet a gyakorlatban.
</p>
<h2 id='literature'>Irodalom</h2>
<p>
<b>Cikkek</b>
</p>
<p>
<a href='https://nedbatchelder.com/text/iter.html' target='_blank'>Loop like a native: while, for, iterators, generators</a> Ned Batchelder;
Python 2-ben vannak a példák, de ez nem lényeges és nem zavaró.<br>
</p>
<p>
<b>Könyvek</b>
</p>
<p>
Mark Lutz: Learning Python<br>
<i>&nbsp;&nbsp;Generator functions in action</i>
</p>
<p>
<b>Videók:</b>
</p>
<p>
Ned Batchelder: <a href='https://www.youtube.com/watch?v=EnSu9hHGq5o' target='_blank'>Loop like a native: while, for, iterators, generators</a>
Python 2-ben vannak a példák, de ez nem lényeges és nem zavaró.<br>
Corey Schaefer: <a href='https://www.youtube.com/watch?v=bD05uGo_sVI' target='_blank'>Python Tutorial: Generators - How to use them and the benefits you
receive</a> Python 2-ben vannak a példák, de ez nem lényeges és nem zavaró.<br>
Michael Kennedy: <a href='https://www.youtube.com/watch?v=KoH6FgVjnmg' target='_blank'>Pythonic code: Tip 4 Processing large data sets with yield and generators</a>
</p>


</body>
</html>
