Célszerűen mindenki mentse el azt a fájlt a saját nevét tartalmazó név alatt és a válaszokat a szövegbe, a kérdések után írja be. Természetesen lehet olyan kérdés,
amire valakinek nincs érdemi válasza; ahol viszont van, ott a minél konkrétabb részletek érdekelnének.

* Heti 2 alkalom, alkalmanként 1.5-2 óra megfelel? A cél az lenne, hogy két előadás között legyen mindenkinek ideje-energiája foglalkozni a témával.

* A személyes vagy a távoktatást preferálod? Eltekintve a lehetőségek korlátaitól, ha szabad lenne a választás, melyiket választanád?

* Milyen programnyelvekkel és mennyi tapasztalatod van?

* Mennyire érzed alaposnak a tudásodat objektumorientált programozásban? Másképp fogalmazva: szükséged van-e egy bevezetésre vagy alapos ismétlésre ebben a témában?

* Mennyire ismered a kivételkezelés témakörét? Itt is az a kérdés, hogy szükség van-e bevezetésre.

* Van-e olyan alapozó témakör a Pythonon belül, ami különösen érdekelne?

* Van-e olyan haladóbb témakör, vagy alkalmazási terület (pl. adatbáziskezelés, numerikus számítások...) ami különösen érdekelne?
