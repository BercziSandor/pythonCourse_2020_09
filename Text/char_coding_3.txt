Kísérletek Notepad++ szövegszerkesztővel
A Notepad++ karakterkonvertálója
A charmap program
========================================

Vegyünk egy á betűt példának. Szabványos neve: LATIN SMALL LETTER A WITH ACUTE.

Unicode kódja: E1 (hexa) 225 (decimális).
UTF-8 ábrázolása 2 bájt: 0xc3 0xa1.
Latin-1, (ISO-8859-1), Latin-2, (ISO-8859-2) Windows-1252, Windows-1250 kódja:
E1 (hexa) 225 (decimális)

DOS Latin-2 (OEM 852, CP 852) kódja: 0xa0 160 (decimális). Ezt azért érdemes megemlíteni, mert
a Windows parancs-ablakának (amit a cmd paranccsal indítunk) ez a kódkészlete.

===========================================

Kísérlet: Notepad++-ban hozzunk létre egy fájlt és állítsuk be így a karakterkódolást:

  Encoding --> Character sets --> Central European --> Windows-1250

Írjunk a fájlba egy á betűt és mentsük el. Ezután Total Commanderrel nézzük meg, hogy
mi van a fájlban.

Kiválasztjuk a fájlt --> F3 --> Options --> Hex

Azt fogjuk látni, hogy egy darab E1 értékű bájt van a fájlban.

A Notepad++-ban a következő beállításoknál ugyanezt az eredményt fogjuk kapni:

  Eastern European --> ISO 8859-2    E1
  Western Europian --> ISO 8859-1    E1
                   --> Windows 1252  E1

Ha viszont ezt választjuk:

  Central European --> OEM 852

akkor egy A0 értékű bájt lesz a fájlban.

Ha a Notepad+++-ban ezt választjuk:

  Encoding --> Encode in UTF-8

akkor az á betűt elmentve a fájlban két karakter lesz: C3 és A1.

===========================================

Azt, hogy a Notepad++-ben éppen milyen kódolás van beállítva, azt a keret alsó sorában
jobboldalt láthatjuk.

===========================================

Kísérlet: Notepad++-ban hozzunk létre egy yyy.txt fájlt és állítsuk be így a karakterkódolást:

  Encoding --> Character sets --> Eastern European --> ISO 8859-2

Írjunk a fájlba egy á betűt és mentsük el. Total Commanderrel nézzük meg, hogy egy E1
értékű bájt van a fájlban.

Indítsunk egy parancsablakot (cmd)és írassuk ki a fájl tartalmát:

type yyy.txt

Egy ß karaktert fogunk látni.

Az ok: A parancsablak kódkészlete CP 852 (OEM 852). Ebben a kódkészletben az E1
ezt a német betűt (LOWER CASE SHARP S) jelenti.
------------------------------------
Játsszuk el fordítva is: a Notepad++-ban állítsunk be CP 852 kódolást:

  Encoding --> Character sets --> Central European --> OEM 852

Írjunk a fájlba egy á betűt és mentsük el. Total Commanderrel nézzük meg, hogy egy A0
értékű bájt van a fájlban. Parancsablakban írassuk ki a fájl tartalmát:

type yyy.txt

Egy á karaktert fogunk látni.

Az á betűt hagyjuk meg és a Notepad++-ban állítsunk be ISO 8859-2 kódolást. A karakter
láthatatlanná fog válni, mert ebben a kódkészletben az A0 értékű bájt jelentése:
non breaking space.

===========================================

A Notepad++ által használt ANSI megnevezés a számítógép által használt kódlapot
(code page 0) jelenti.

===========================================

Próbáljuk ki a Notepad++ karakterkonvertálóját. Jelöljünk ki egy vagy több karaktert és:

  Plugins --> Converter --> ASCII -> HEX

A karakterek UTF-8 kódja fog megjelenni hexában. MINDIG UTF-8, függetlenül attól,
hogy milyen kódolást állítottunk be a fájlra. Elég ügyetlen ez az ASCII elnevezés itt,
talán inkább így kellett volna:

  Characters -> HEX

------------------------------------
Fordítva is működik: Beírunk UTF-8 kódokat, kijelöljük és:

  Plugins --> Converter --> HEX -> ASCII

Ekkor az aktuális karakterkészletre fognak konvertálódni a hexa kódok. Ha pl. ISO 8859-2
kódolás van beállítva és beírjuk ezt:

c3a1  (á betű UTF-8 kódja)

majd ezt kijelöljük és alávetjük a HEX -> ASCII konverziónak, akkor egy á betűt fogunk
látni; mentés után a Total Commander segítségével meg tudunk győződni róla, hogy egy E1
értékű bájt van a fájlban. Ezt a lehetőséget arra tudjuk használni, hogy beviszünk olyan
karaktereket, amelyeket a billentyűzetünk (és nyelv-beállításunk) nem tartalmaz. Persze
tudni kell hozzá az illető karakter UTF-8 kódját. Próbáljuk ki. Ebből:

c3b5c3a6c3a7c3b8c2bfc3afc5a1c2b1

ez lesz:

oaço?iš±

===========================================

Parancssorból indítható a charmap program - az a hátránya, hogy Unicode ugyan van
benne, de UTF-8 nincs.

===========================================
