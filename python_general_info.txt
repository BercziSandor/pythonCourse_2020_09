* Összesen 14 alkalom lesz.

* Az aktuális anyagok és az üzenetek (mint ez is) mindig elérhetők lesznek itt:

http://szoftverkli.biz/PythonProLatest

* Érdemes a meglévő fájlokat törölni, mielőtt letöltjük a zip-et - néha áthelyeződnek, vagy átneveződnek egyes fájlok.

* Javaslom, hogy Pythont, a Notepad++-t és a VS Code-ot töltse le mindenki, így a kezdésnél időt tudunk nyerni. Ha valaki más futtató környezetet
  szeretne használni, tegye azt!

* Aki nem használja a Total Commandert, annak javaslom, hogy töltse le; tervezek időt szakítani néhány kevésbé ismert lehetőség bemutatására.

---------------------------------------------------------------

* Az általam hasznosnak és nehezebben megtanulhatónak gondolt témákra fogunk koncentrálni, nem azokra a részekre, amelyeket pár perc alatt egyedül
  is meg tud mindenki találni a Google segítségével és könnyen egyedül is el tudja sajátítani őket. Szerintem így használjuk ki legjobban az együtt
  töltött időt - cserében ez sokszor nem annyira megnyugtató és kellemes, mint amikor azonnal felfogható programrészeket elemzünk az órán. Ez persze
  kevésbé érvényes kezdő csoportokra (olyanokra, akik még nagyon keveset programoztak).

---------------------------------------------------------------

* Erősen számítok a visszajelzésekre a tanfolyam ideje alatt is. Ha valamelyik rész túl rövid vagy nem eléggé érthető volt, akkor alkalmunk van visszatérni rá; ha
  érdekel valakit egy téma, amiről addig nem volt szó, menet közben is jelezze!  Jó lenne kihasználni ezt a lehetőséget az interaktivitásra, ami egyéb tanfolyamoknál
  nem szokott rendelkezésre állni.

* Ha valaki példamegoldást küld email mellékletként, ne .py kiterjesztést használjon, azt nem engedi át az Outlook.

* Ha valaki kénytelen kihagyni egy-két előadást, emiatt NE ADJA FEL, az anyag úgy van összeállítva, hogy nem keletkezik reménytelen lemaradás.

* Minden héten kiadok házi feladatnak javasolt példákat. Aki igényli a konzultációt, küldje el a megoldásokat. Ha valakinek csak a példák egy részére
  jut ideje, azt is nyugodtan küldheti! Ne legyen cél a "mindent vagy semmit" - ha egy példát megoldunk az ötből, az is többet ér, mint a nulla.

* Minden héten lesznek tippmixnek nevezett kis találgatós játékaink, érdemees ezeket órán kívül is elővenni.

---------------------------------------------------------------

* Ha valakinek van kedve és energiája, örülnék neki, ha gyűjtené a lényeges hasonlóságokat és különbségeket más programnyelvekkel.
